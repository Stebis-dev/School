	Gėlių žydėjimo laikotarpiai yra nevienodi – vienos žydi ilgai, o kitos žydi trumpai. Gėlininkų draugijos
nariai, ruošdamiesi gėlių parodai, nori išsiaiškinti, kuriuo laikotarpiu vasarą žydi daugiausia skirtingų gėlių.
	Parašykite programą, skirtą surasti vasaros dienų intervalą, kai žydi daugiausia skirtingų gėlių. Jeigu yra
keli tokie intervalai, turi būti pateikiamas pirmas iš jų.

Pradiniai duomenys

	Duomenys pateikiami tekstiniame faile U1.txt. Duomenų faile pateiktos tik tos gėlės, kurios pradeda
ir baigia žydėti vasaros mėnesiais.

Duomenų faile įrašyta:

	pirmoje eilutėje užrašytas vasarą žydinčių skirtingų gėlių skaičius n (1  n  30);

	kitose n eilučių užrašyta po penkis sveikuosius skaičius: gėlės numeris pagal katalogą, žydėjimo 
	pradžios mėnuo ir diena, žydėjimo pabaigos mėnuo ir diena. Visi skaičiai atskirti bent vienu tarpo
	simboliu.

Rezultatai

	Rezultatus pateikite tekstiniame faile U1rez.txt.

		Pirmoje eilutėje įrašykite didžiausią skirtingų žydinčių gėlių skaičių.

		Antroje eilutėje įrašykite pirmo vasaros dienų intervalo, kai žydi daugiausia skirtingų gėlių, pradžios
		mėnesį ir dieną.

		Trečioje eilutėje įrašykite pirmo vasaros dienų intervalo, kai žydi daugiausia skirtingų gėlių, pabaigos
		mėnesį ir dieną.

		Visus skaičius atskirkite vienu tarpo simboliu.

Nurodymai
	
	Sukurkite ir parašykite funkciją, kuri randa pirmos dienos, kai žydi daugiausia skirtingų gėlių, vietą
	vasaros dienų sąraše. Sąrašą sudaro 92 dienos.

	Programoje nenaudokite sakinių, skirtų darbui su ekranu.
